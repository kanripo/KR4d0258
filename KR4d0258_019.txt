# -*- mode: mandoku-view; -*-
#+TITLE: 定齋集
#+DATE: 2015-08-25 00:01:21.284445
#+PROPERTY: ID KR4d0258
#+PROPERTY: BASEEDITION WYG    
#+PROPERTY: JUAN 卷十九
<pb:KR4d0258_WYG_019-1a>¶
欽定四庫全書¶
　定齋集巻十九　　　　　　宋　蔡戡　撰¶
　　七言律詩¶
　　　遊歸來園追想主人髙風恨不及見因賦二詩¶
相門戚畹昔無鄰今代衣冠不乏人怪底山林成獨往¶
從渠鐘鼎漫横陳居官政自風流在教子空餘翰墨新¶
蕙帳寂寥人不見㡬多花鳥怨青春¶
㡬年奔走困塵埃愧仰髙風得得來喬木參天應手種¶
<pb:KR4d0258_WYG_019-1b>¶
好花夾路為誰開芳辰不惜終朝醉晚色何堪惡雨催¶
極目青林無限意歸鞍欲去更徘徊¶
　　　嵗暮有感¶
久困京塵厭劇煩一麾江海養衰殘簿書叢裏身空老¶
鼓角聲中嵗又䦨贏得星星雙鬢白空餘耿耿寸心丹¶
自憐憔悴今如許盍向眀時早掛冠¶
　　　同顧廣文遊西湖¶
老來多病盍歸休祗為江山得少留萬頃澄波環勝境¶
<pb:KR4d0258_WYG_019-2a>¶
千峯倒影漾中流十年兩作西湖長一日同為北牖遊¶
預約他時官事了與君重醉百花洲(東坡知潁州謝表/兩作西湖之長)¶
　　　登岸山觀用前韻¶
病足蹣跚好罷休又登絶頂故遲留霜眀楓葉紅如染¶
露挹嵐光翠欲流逺目無窮休更望賞心未足卜重遊¶
超然勝絶非人世疑是身居麟鳯洲¶
　　　水梔¶
誰移花本瓦盆中怪底幽香度曉風白石清泉助瀟洒¶
<pb:KR4d0258_WYG_019-2b>¶
疎枝瘦葉綴玲瓏晴窓坐對情無那午枕清眠夢亦通¶
小品紛敷生意足信知人力奪天工¶
　　　不寐¶
獨卧虚齋百念衰枕邊猶有數枝梅青燈看盡愁腸斷¶
畵角吹殘旅夢回髪為憂時渾欲雪心存報國未全灰¶
功名蹭蹬身先老那更駸駸急景催¶
　　　有感¶
宦塗慾海久沉冥自念虚為一世人不向精㣲窮性理¶
<pb:KR4d0258_WYG_019-3a>¶
多于蹇淺敝精神休論今古無窮事且乞江湖自在身¶
富貴功名付兒軰一邱一壑任吾真¶
仕路驅馳老不堪自憐蹤跡徧東南人間失意常八九¶
海内同心無二三蝴蝶夢中心自適蝸牛角上戰方酣¶
要知世事皆虚幻且向禪林更飽參¶
老來觸目總堪悲㸃檢尊前事已非方歎嬌嬈隨月落¶
何堪樊素與春歸梨花著雨還空委柳絮因風只欲飛¶
唯有庭前栢子樹嵗寒相對兩依依¶
<pb:KR4d0258_WYG_019-3b>¶
蚤嵗登瀛浪自期一為俗吏困驅馳平生不得文章力¶
老去寜求世俗知到底麤官是男子從渠了事笑癡兒¶
全家飽煖還知否欲報君恩力已疲¶
我本胡山一老僧業縁未斷尚貪榮重來且了前生債¶
死去寜須後世名已絶塵嗔心不競那堪衰老病相縈¶
散花天女今何用為問維摩作麽生¶
百年光景急如梭攬鏡登樓奈若何嵗月不堪供把玩¶
親朋已覺漸消磨功名自是身心懶憂懼端由患難多¶
<pb:KR4d0258_WYG_019-4a>¶
富貴儻來非我有恍如一枕夢南柯¶
　　　自詠¶
自憐衰病力難勝豈不懐歸畏友朋隨牒偶來真漫士¶
打包即去類孤僧頭顱種種何勞問面目稜稜自取憎¶
頼有一㕓今可老不妨飲水曲吾肱¶
浮生一夢疾南柯白髪人間所閲多土木形骸齊物我¶
萍蓬蹤跡慣風波可憐造化小兒耳其奈癡頑老子何¶
毁譽是非何足較百年顏跖共山阿¶
<pb:KR4d0258_WYG_019-4b>¶
　　　奉祠東歸¶
老來不復歎飄零游宦真如水上萍緜力何堪分閫寄¶
寛恩猶許奉祠庭休誇仙去騎&KR1706;李剰喜歸來化鶴丁¶
料得親朋相慰藉還驚雙鬢失青青¶
書生賤分動多竒浪得聲名毁亦隨絶口不須談世事¶
捫心唯有仗天知人間變態渾如戯眼底風光總是詩¶
白石青泉無限好掛冠神武未為遲¶
　　　書懐¶
<pb:KR4d0258_WYG_019-5a>¶
扁舟東下自夷猶胸次渾無一物留世味横陳如嚼蠟¶
人生變滅似浮漚休休且畢山林願去去空懐畎畆憂¶
自念秋毫皆帝力銜環結草若為酬¶
　　　江行阻風¶
鴈峯飄泊又經年却憶槎頭縮項鯿三伏炎光真爍石¶
重湖駭浪逺連天快風坐閲千帆過上水徒勞百丈牽¶
坎止流行隨所遇便當歸去訪林泉¶
　　　舟過池陽許倉蔡守留飲不果赴以詩謝之¶
<pb:KR4d0258_WYG_019-5b>¶
小泊池陽暮靄中故人留我一尊同歸心已逐東流水¶
快意仍逢下水風自念相逢非草草也知别去太匆匆¶
歸來獨酌寒江上空想賔筵蠟炬紅¶
　　　夜宿交石峽凌晨舟行適遇便風俄頃至小孤¶
　　　山¶
好風特特送征帆百里俄驚指顧間薄暮暫留交石峽¶
遲眀已到小孤山峯巒過目非吾有鷗鷺無心似我閒¶
幸得年豐歸去好長腰玉粒未應慳¶
<pb:KR4d0258_WYG_019-6a>¶
　　　金陵道中¶
蚤年遊歴徧諸方觸處無心是道場三已不須形喜愠¶
兩來寜肯異炎凉落霞孤鶩仍秋水衰草殘雲又夕陽¶
天假一帆風力便回頭五日到家鄉¶
　　　東歸喜而有作¶
投老何堪再落南病軀寜敢望生還空慙馬援標銅柱¶
自分班超老玉闗萬里梅花愁思外五湖煙水夢魂間¶
詔恩幸喜歸田里旋築新堂牓愛閒¶
<pb:KR4d0258_WYG_019-6b>¶
　　　荆溪即事¶
我愛荆溪擬卜居萬家人物在蓬壺湖光瀲灔新磨鏡¶
山色葱籠罨畵圖顧渚茶甘風袂爽石亭梅老月輪孤¶
功名已矣君休問一舸從教寄五湖¶
　　　新居偶成二詩示鄰人李子真¶
薄宦歸來卜數椽慳嚢倍費買山錢地幽不減林泉盛¶
天濶渾疑風月偏事與心違方問舍客将老至合歸田¶
平生豪氣今如此百尺樓髙空自憐¶
<pb:KR4d0258_WYG_019-7a>¶
我得秖園十畆間清溝一帶巧縈環芟夷叢竹通幽徑¶
指㸃荒城當逺山欹枕清宵聞鶴唳凭欄終日伴鷗閒¶
西鄰頼有詩人在二老風流任往還¶
　　　愛閒堂¶
歸來築室傍城隂旋揭新名雅意深因病愛閒多得趣¶
逢埸作戯亦何心鳥魚飛泳全真性水石風流有至音¶
衰朽自知無所用量才秪合在山林¶
　　　劉公實以淮白為餉喜而作詩¶
<pb:KR4d0258_WYG_019-7b>¶
食指朝來應吉占淮魚逺寄喜開奩肥鮮正自資糟粕¶
甘美何勞佐酪鹽未信鹿頭堪並進定知熊掌不能兼¶
慈闈一笑嘗珍味留與兒童例屬饜¶
　　　以淮白南京山藥為子真太夫人壽即用前韻¶
鵲噪虚簷喜可占竒薫得得出珍奩山&KR1538;尚帶中原土¶
淮白仍餘東海鹽北物逺來難再致南烹久飫喜相兼¶
分甘擬作親庭壽料想齊眉亦共饜¶
　　　和李子真八月十四日夜賞月之什¶
<pb:KR4d0258_WYG_019-8a>¶
西園清夜喜追隨唯恐氷輪出海遲不但曠懐皆我軰¶
要知痛飲是吾師十分未放蟾盈魄三匝先驚鵲遶枝¶
此夕清歡那復有世間能得㡬人知¶
　　　詠橘¶
江上霜眀十月寒枝頭顆顆綴金丸王孫抛却黄金弹¶
酒伴收歸白玉槃乍見渾疑盧橘熟初嘗猶帶越梅酸¶
洞庭風味真相似試與尊前比並肩¶
　　　以蓮實餉李子真作詩為謝因用其韻¶
<pb:KR4d0258_WYG_019-8b>¶
窮巷深居擺俗縁幽芳偏愛小池蓮戯将净色供齋鉢¶
走送新房薦酒船懐橘孰無慈母念覓梨應有小兒憐¶
行看緑水芙蕖麗漫遣登臨憶仲宣¶
　　　金壇燈市甚盛介卿見招不能往以詩謝之¶
可堪回首少年强燈夕追遊得許忙老去情懐甘寂寞¶
年來節物轉凄凉出門有礙身如絆異縣相望道且長¶
漫想故人行樂處水晶宫裏醉霞觴¶
　　　燈夕不出偶成¶
<pb:KR4d0258_WYG_019-9a>¶
晚嵗光隂只自驚眼中樂事歎何曽雕鞍繡幰多游子¶
紙帳蒲龕一病僧塵翳掃除方寸地光眀散作百千燈¶
維摩文室跏趺坐千息調勻喚不譍¶
　　　奉酬介卿惜春之什¶
屈指駸駸向六旬每於春事尚闗情病逢時節還虚度¶
老去光隂只暗驚剰喜清新詩句好休辭瀲灔酒盃盈¶
榮枯代謝年年事怪底鶯聲訴不平¶
　　　介卿送方竹杖以詩謝之¶
<pb:KR4d0258_WYG_019-9b>¶
何必窮搜到大宛仰山龍種出天然直方自得坤爻動¶
堅瘦宜居靈壽先剰喜登山扶病足不妨倚壁伴清眠¶
故人若問今無恙不似山僧故削圓¶
　　　遊金山¶
襆被歸來萬事輕此行得得為登臨蒼崖斗絶山浮玉¶
碧瓦鱗差地布金千里江淮窮逺目十年塵土愧初心¶
何人為擊中流楫北望神州淚滿襟¶
　　　題東臯¶
<pb:KR4d0258_WYG_019-10a>¶
歸來相望築東臯千載風流獨慕陶兩地林泉俱勝絶¶
二難人物捴孤髙地連衡嶽浮空翠天與湘江隔世鏖¶
秪恐山靈回俗駕可容暇日再遊遨¶
　　　燕坐小閣¶
丈室翛然一物無平生習氣痛消除藥爐經巻常為伴¶
酒盞茶缾自作疎老去頭顱□更問本來面目竟何如¶
泛觀博覧渾無用且讀西方貝葉書¶
　　　雪中用王使君韻招介卿¶
<pb:KR4d0258_WYG_019-10b>¶
江南雪片一冬深欺壓梅花瘦不禁入地遺蝗應掃迹¶
連阡宿麥始抽心幻成玉界清無滓踏碎瑶堦迹可尋¶
剰喜扁舟來訪我何妨乗興共清斟¶
　　　雪中用前韻示汝咨汝功二姪¶
䇿試中庭雪已深玉樓凍合冷難禁哦成風絮頻呵手¶
撥盡寒灰苦用心梁苑巧粧花滿樹藍田幻出玉千尋¶
吾家二謝多才思莫惜髙吟更淺斟¶
　　　次蔡介卿雪中見寄¶
<pb:KR4d0258_WYG_019-11a>¶
元𡨕作意逞雄豪陵壓東君慘不驕一氣回春何太晚¶
羣隂見晛未全消漫誇呈瑞宜新麥那似為霖捄旱苗¶
造物深機雖莫測願言六氣自均調¶
等閒栽遍小園花賸擬春來賞物華不覺瓊英先滿樹¶
更看縞帶暗隨車光摇玉鏡氷初泮凍屈金鈎草未芽¶
料得小橋人不到江梅欺壓任横斜¶
　　　病中書¶
短褐頽然一病僧支離瘦骨伴枯藤掃除習氣嗟猶在¶
<pb:KR4d0258_WYG_019-11b>¶
擺脱塵縁愧未能案上縱横堆藥裹篋中顛倒貯書縢¶
青鞋布襪從兹始試叩如來大小乗¶
　　　挽胡通判¶
胡公家學本中庸挺挺雲來有祖風但得年皆餘八十¶
何妨位不至三公方期束帛迎申老忽舉空衣𦵏葛洪¶
江左祗今推甲族慶源衮衮自無窮¶
　　　齊子餘侍郎挽詩¶
玉筍班中第一人堂堂風采照公卿箕裘四世儒科貴¶
<pb:KR4d0258_WYG_019-12a>¶
簮橐三朝法從榮廣厦細旃多啓沃黄扉青瑣罄忠誠¶
經綸未了猶遺恨信史空留後世名¶
哀榮終始冠當時何况人生七十稀峴首正思羊叔子¶
宣城還憶謝元暉松階方俟甘泉對蒿里俄驚朝露晞¶
他日西州忍重過為公回首一霑衣¶
　　　李粹伯侍御挽詩¶
妙齡才氣已無雙軍陣飛揚翰墨場白簡空餘遺藁在¶
錦嚢應有近詩藏生前且盡杯中物死去猶堪地下郎¶
<pb:KR4d0258_WYG_019-12b>¶
逸氣不應埋宿草㑹看千文吐光芒¶
猶記當年玉筍班凛然風采動朝端壮懐漫擬麒麟閣¶
直氣曽纓獬豸冠太白風姿圖像見衛公英爽夢魂寒¶
四州巷哭多遺愛留取甘棠勿翦殘¶
　　　胡長文給事挽詩¶
中庸天下有胡公儒者端宜給事中華國髙文推大手¶
回天讜論罄孤忠晨班玉筍人何在夜賜金蓮事已空¶
惆悵故園招隐地唯餘猿鶴怨西風¶
<pb:KR4d0258_WYG_019-13a>¶
大才深結九重知親灑宸章出禁闈壼遂暮年非不遇¶
謝公雅志或相違虎龍倍覺鍾山重龜鶴還從蜀道歸¶
故吏門生半天下空垂老淚一霑衣¶
　　　錢大受挽詩¶
少年豪氣已如虹抵掌論兵一世雄智略獨超倫軰上¶
功名只在笑談中㺯兵坐掃潢池盜賣劒潜回渤海風¶
恢復未酬人奄忽佳城那忍𦵏滕公¶
淝水功名取次休空令遺恨滿滄洲禁中新賜黄金帶¶
<pb:KR4d0258_WYG_019-13b>¶
天上俄成白玉樓京峴兒童應墮淚江淮草木亦生愁¶
一朝雙劒齊飛去㑹見光芒射斗牛¶
