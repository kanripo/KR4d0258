# -*- mode: mandoku-view; -*-
#+TITLE: 定齋集
#+DATE: 2015-08-25 00:01:21.304470
#+PROPERTY: ID KR4d0258
#+PROPERTY: BASEEDITION WYG    
#+PROPERTY: JUAN 卷二十
<pb:KR4d0258_WYG_020-1a>¶
欽定四庫全書¶
　定齋集巻二十　　　　　　宋　蔡戡　撰¶
　　七言絶句¶
　　　和胡秉彛敷文巖桂四首¶
翠葆金英天與竒清香十里已先知春光不似秋光好¶
桃李紛紛何所施¶
移根月窟最珍竒料得姮娥誰不知挽住西風拚一醉¶
玉杯從此不徒施¶
<pb:KR4d0258_WYG_020-1b>¶
獨占秋光自一竒深藏巖壑少人知招還茉莉同為伴¶
欺壓黄花不得施¶
秋入東山景物竒花開亦遣野人知二難佳句真連璧¶
顧我深慙嫫與施¶
　　　王侍中智興武略英竒敕授徐州節制雄才磊¶
　　　落幕府既開所辟皆儒者一旦從事于使院㑹¶
　　　宴從容賦詩曰前某以韜略發迹未曽留心章¶
　　　句遂乃引紙援毫頃刻而就余因作此以記其¶
<pb:KR4d0258_WYG_020-2a>¶
　　　事云¶
平生弓劒自相隨剛被郎官遣作詩江南花柳從君詠¶
塞北烟塵我自知¶
　　　端約遺墨梅以詩謝之¶
先生出語已驚人戯作梅花又逼真眼底江山詩有助¶
胸中丘壑畫稱神¶
清香素質惱詩情更倩揮毫為冩真共挽東風拚一醉¶
不須摹倣費精神¶
<pb:KR4d0258_WYG_020-2b>¶
　　　龔彦則送水梔小盆口占為謝¶
動人春色不須多一㸃幽香叵奈何薝蔔林中誰折得¶
故令相惱病維摩¶
　　　王東卿恵墨戯副之以詩因次韻謝之¶
戯拈秃筆聊復爾一翦呉淞半江水歸心已逐水東流¶
夢到家山四千里¶
枯槎怪石出天然筆力挽回三百年但見毫端侔造化¶
不知胸次藴天淵¶
<pb:KR4d0258_WYG_020-3a>¶
揮翰等閒遊戯爾誰能十日畫一水煙雲杳靄咫尺間¶
逺勢應須論萬里¶
玉篸羅帶故依然吏部文章二百年畫筆詩篇兩竒絶¶
正須妙手冩龍淵¶
軒冕儻來真漫爾稳泛瀟湘弄煙水憑君收入畫圗中¶
一抺雲山數千里(東卿已/有行色)¶
近時畫手説超然小景仍推趙大年誰識當家老摩詰¶
有如珠玉韞深淵¶
<pb:KR4d0258_WYG_020-3b>¶
　　　和胡端約巖桂六首¶
萬妃蕊珮影珊珊沉水薫肌栗玉顔曽記廣寒宫裏見¶
誰移仙種下人間¶
薔薇清露染衣裳綽約仙姿淡淡粧碧玉參差張翠幄¶
黄金錯落綴珠璫¶
羞澁東籬九日黄拒霜麤俗不宜霜此花底事小如許¶
無那惱人風味長¶
幽香拂拂影珊珊宜在江梅伯仲間懶對春風争嫵媚¶
<pb:KR4d0258_WYG_020-4a>¶
從他桃李自漫山¶
勿愁金蕋墮秋風自是靈犀一㸃通醉魄薫成寳篝細¶
香脂勻就玉肌豐¶
一枝小摘間簮冠酌酒酬花莫作難唯有詩情被花惱¶
𡨕搜應作孟郊寒¶
　　　題墨梅¶
誰作横枝太逼真枝頭的皪眼俱眀也知筆力窺天巧¶
無奈清香畫不成¶
<pb:KR4d0258_WYG_020-4b>¶
　　　道中見梅¶
籃輿兀兀夢初回怪底幽香觸鼻來日暮天寒正愁絶¶
誰家籬落數枝開¶
　　　二孤山¶
小孤相去大孤山一望烟波百里間風日晴和江似鏡¶
兩峰對峙擁青鬟¶
　　　剡溪¶
六月衝炎出問囚歸途因泛剡溪舟短篷塊坐如深甑¶
<pb:KR4d0258_WYG_020-5a>¶
却羡清寒王子猷¶
　　　春郊即事¶
一犂春雨欲平塍預卜今年穡事成天意却愁人意懶¶
故令布榖苦催耕¶
　　　提壺¶
斗酒千金未易沽聲聲何事勸提壺山禽豈解知人意¶
不道思家飯也無¶
　　　鷓鴣¶
<pb:KR4d0258_WYG_020-5b>¶
年來隨牒走駸駸險阻誰知客子心盡日只憂行不得¶
愛人猶頼有斯禽¶
　　　竹鷄¶
積雨霖淫四月寒春泥一尺未曽乾勃姑猶自相呼喚¶
不念征人行路難¶
　　　天柱峯¶
壁立千峯紫翠浮一峯直上更孤遒世間有此擎天柱¶
何用人懐把國憂¶
<pb:KR4d0258_WYG_020-6a>¶
　　　日者鄭生謂余晚遇至人享上壽其詞多誕以¶
　　　詩簡之¶
鐘鼎山林不兩全未聞富貴出神仙萬釘寳帶何須此¶
九轉金丹未可憐¶
　　　黄陵廟¶
千載追崇古帝祠不知世代㡬推移未須回首叫虞舜¶
今日親逢虞舜時¶
蒼梧杳靄暮雲隂尚記南巡嵗月深不但邦人嚴祀事¶
<pb:KR4d0258_WYG_020-6b>¶
至今千古想韶音¶
　　　九宫壇齋居¶
齋居獨卧小禪房暫得心閒氣味長一炷爐熏春睡足¶
此身疑是在家鄉¶
　　　六十¶
六十不歸何日歸人生七十古來稀憂愁疾病常相半¶
十載光隂轉瞩非¶
　　　登三髙亭¶
<pb:KR4d0258_WYG_020-7a>¶
我為蓴鱸得得來三髙亭上且徘徊老來心事無機械¶
寄語羣鷗勿浪猜¶
　　　平山堂¶
平山堂上略從容笑拍欄干萬事空因念醉翁行樂地¶
不知還又㡬春風¶
　　　于公叅政舊居¶
勇退方名大丈夫中興人物更誰如傳家不獨青氊在¶
况有南陽舊隐廬¶
<pb:KR4d0258_WYG_020-7b>¶
　　　次張伯信韻題呉園畫軸¶
誰把呉園較輞川畫圖猶復想當年要知故國非喬木¶
文采風流尚宛然¶
　　　紅菊¶
為愛東籬九日黄孤標正色占秋光如何却被臙脂汚¶
也學人間時世妝¶
　　　送葛謙問¶
風流人物曹劉上俊逸詩章鮑謝間好似騎鯨天上去¶
<pb:KR4d0258_WYG_020-8a>¶
不應著脚向塵寰¶
禪心久已絶貪嗔劇飲狂歌總是真世態紛紛翻覆手¶
不圖復見葛天民¶
有酒盈尊客滿門陳卿百謫不須聞癡兒官事何時了¶
我本無心出岫雲¶
杯酒從容相勸酬須臾墮幘自搔頭玉山傾倒從人笑¶
我醉欲眠君罷休¶
功名固有更何疑平歩青雲不用梯他日玉堂風雨夜¶
<pb:KR4d0258_WYG_020-8b>¶
略移清夢到荆溪¶
江上霜楓葉葉紅不堪摇落又西風只愁疊鼓催船去¶
千里相思月滿空¶
從來鐘鼎不闗心此去溪山更可人儻有新詩摹勝槩¶
好憑尺素寄雙鱗¶
垂虹亭上少遲留卧看冰輪萬里秋正是蓴絲鱸鱠美¶
不妨乗興五湖舟¶
莫唱陽闗墮淚聲一杯相屬已酸辛丈夫感慨猶如此¶
<pb:KR4d0258_WYG_020-9a>¶
應有偷弹玉筯人¶
顧我窮途醉未醒年來不復歎飄零道山朋舊如相問¶
為説生涯一草亭¶
　　　乍寒¶
秀色芳心曉露叢翩翩凉葉舞西風虚簷四面摇翬扇¶
更遣清隂滿座中¶
　　詩餘¶
　　　㸃綘唇(百/索)¶
<pb:KR4d0258_WYG_020-9b>¶
纎手工夫綵絲五色交相映同心端正上有雙鴛並¶
皓腕輕纒結就相思病憑誰信玉肌寛盡却繫心兒𦂳¶
　　　水調歌頭(南徐秋閲宴諸/将代老人作)¶
肅霜靡衰草涼雨洗寒空刀弓斗力増勁萬馬驟西風¶
細看外圍合陣忽變横斜曲直妙在指麾中號令肅諸¶
将談笑聴元戎　坐中客休笑我已衰翁十年重到今¶
日此㑹與誰同差把龍鍾鶴髪來對虎頭燕額年少總¶
英雄飛鏃落金盌酣醉吸長虹¶
<pb:KR4d0258_WYG_020-10a>¶
　　　前調(送趙帥/鎮成都)¶
擁節出閩嶠易鎮上岷山東西嶮岨分陜初不在榮觀¶
痛念兩河未復獨作中流砥柱屹若障狂瀾極目神京¶
逺百萬虎貔閒　趁良時攄豹略勇聲讙風飛雷厲威¶
令敵國膽生寒漢寢周原如舊一掃邊城烽火談笑定¶
三闗識取投機㑹莫作等閒看¶
